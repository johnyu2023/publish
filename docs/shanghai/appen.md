---
title: 上海话项目示例
description: 一个项目的示例
date: 2025-12-25
tags: [上海话]
---

## 文本示例

+ 正字表差异明显

```plaintext
// 试标数据

侬生日过了伐，今年。
今年仔过脱了。
侬几几年啊？
零四年格。
零四年格，哦。
对格。
小了。
侬要比我小八岁唻。
八岁。
嗯。
生日闲话，侬会得，啥，办啥，生日派对格种人，就是请，请同学请朋友。
呃，就格种。
我勿欢喜格排。
侬勿欢喜啊？
对。
就自家，一个子咾，一家头。
是格，是格。
我今朝仔，呃，今年仔过生日。
格能介格，老师让我去帮人补课，我补课中过生日格，然后，帮我补课格人也晓得我过生日，阿拉上半天补课，下半天出去白相。
就去，到处吃。
就一直吃，就，然后，夜到仔回去嘛，就，生日嘛，然后生日蛋糕，蛋糕。
然后，夜到仔九点钟到屋里向，九点钟一只蛋糕摆辣门后伊面搭。
生日就过去唻。
侬一般性参加同学格生日聚会伐？
呃，参加过格。
就差勿多就是，嘶，请，交关交关多格人。
然后呢，呃，各式各样格饮料啊，啥物事侪摆上去。
然后呢，有人生日嘛，要吃眼酒伐，然后伊拉还买酒。
然后呢，有人生日嘛，要吃眼酒伐，然后伊拉还买酒，然后摆了一桌子，呃，前天仔有只人过生日啊，我晓，我记辣海。
伊只，哼，人家夯，夯啤酒，夯了一堆，顶顶后头，夯醉脱了。
然后，然后就伊只人嘛，就，嘶，帮我关系还好，但是呢就是一天我有事体嘛，嗯，然后呢，就没去。
我讲有格，过来接我一趟，我快夯勿过去了。
我讲哦，好格，然后伊拿地址发拨我，我后头就夯伊回去了。
哦，吃醉脱了咾。
哎，对格，就过生日嘛，就开心嘛。
搿样两个蛮开心格，然后寻开心就，就夯。
过生日，㑚吃格最多的是伊格咾，是伊格咾，饮料吃了最多咾，还是啤酒。
呃，伊拉也吃啤，男小歪嘛，吃啤酒，吃了多。
然后呢，阿拉也就是果汁，就伊只雪碧可乐啥格侪吃，就是勿吃酒，呵，勿好吃酒格。
格㑚生日，蛋糕有格咾？
有格哦，老大，介大，就是阿拉分脱伊，然后我还记得伊天仔，我分脱一只蛋糕，然后阿拉阿弟。
然后阿拉，我回去了，又吃脱一只蛋糕。
蛋糕蛮欢喜，过生日实际上就为了吃蛋糕。
但是，就是蛋糕，现在蛋糕勿是都是伊只，奶油老多格嘛，老油格，油汤汤点。
要吃了胖格，对伐。
勿是，就是格，老腻格，勿想吃。
然后，呃，呃，过生日个辰光嘛，过生日个辰光那么就三件套嘛，生日蛋糕，派对，生日歌，呵。
还唱生日歌啊？
哎，对格呀，就生日歌呀。
就，我想想看哦，就是一只生日，今朝还有人过生日唻。
我今朝也有只朋友过生日。
哦，格侬要去参加咾？
呃乃搿只，我送礼物就好唻。
就一种游戏皮肤，然后我讲，哦，晓得唻，然后伊就回去了。
嗯，侬帮伊充钞票买咾。
对格呀。
我生日，伊帮我么，礼尚往来一下咾。
呃，㑚生日还送格种物事，阿拉生日一般是，同学生日一般侪送格种礼物格。
嗯，就勿是格，就勿晓得哪能。
就是要啥物事就送伊啥物事咾。
就勿晓得伊欢喜啥物事。
就，像小姑娘过生日嘛，手链啊、项链啊、玩娃娃啊，啥物事侪好送。
哦，伊是男，男同学是伐？
哦，怪勿得要皮肤。


讲嗯嗯嗯嗯嗯，没有，然后就就就连问三问，我我也勿想去，我就帮伊讲，我下半天来格，挨到仔回去。
嗯，格㑚一般性同学，格种聚会侪部摆辣啥地方呢？
哦，K厅，一样格嘛，帮阿拉一样格，摆K厅。
一边唱歌一边吃物事啊。
一般侪辣KTV咾？
对，一般，嘶，好像没其他地方就是老大啊，就，侬要包只饭店，就有眼伊搭。
包饭店哎，比包，比包KTV价钿贵伐？
哎呵，勿是格，包饭店嘛，侬吃好饭侬，跑唻。
嗯，一般性侪KTV伐，吃好饭还好唱歌。
哎呀，一般性侪是KTV格，就，问侬还辣啥地方过生日，我问了，我今年过生日我想去办，没想着哦，我今年过生日去补课了，帮人补课了。
哦，侬帮人家，人家补课啊？
哦，读书成绩老好格嘛。
后头，然后，后头就是，人家帮我讲，呵，过生日辣盖啥地方过，KTV，过啥年辣盖啥地方过，KTV。
哦，KTV伐，阿拉就蛮寻开心格，侪辣该KTV过。
然后，不过呢，就有辰光嘛，人家过生日，就像我闺蜜过生日格辰光，就我跟伊两家头，阿拉跑到七宝去白相唻。
```

## 关于标注的声音片段

+ 人声片段，应尽量保持单个说话人的语意完整。不要切太小的碎片，避免破坏语意。
+ 人声片段应严格保证不大于15秒
+ 人声片段中，如果有超过2秒的静音片段，需要分割开
+ 有重叠的人声，要处理重叠部分，不能忽视
+ 简单附和的重叠，如“嗯”、“好”、“哦”等，单独叠一个片段，并标注文字。
+ 插入的重叠中，主说话人和次说话人要分别标注。次说话人要区分是重叠的，还是没有重叠的。
+ 前后2段2人说话重叠，则前后2段各自都是主说话人。

## 通过钉钉群沟通